DE COLUMELLA. 7

fmtrem Senecoe, cujus familiaritate utebatur, testam in fine
libri IX: ιι Quae reliqua, inquit, nobis rusticarum rerum
pars superest , de cultu hortorum , Publi Silvine, deinceps
ita, ut et tibi, et Gallioni nostro complacuerat, in carmen
conferemus n. Postea , confecto hoc carmine , Claudius Au-
gustalis , adolescens, complurium sermonibus instigatus ,
extudit ei, ut cultum hortorum prosa oratione componeret.
Quod ut exsequeretur, libro xl ‚ Vinici officiis recensendis
destinato, subtexuit curam olitoris. Unde factum est, ut plura
de olerum fructuumque hortensium cura in carmine dicta ,

isto libro repeterentur , et subinde uberiore sermone expli-
curentur.

Quod Columella librum suum Cultum hortorum in titulo
pariter, atque ipso principio carminis inscripsit, id fortasse,
si quorumdam eruditorum conjecturam sequimur, exemplo
et imitatione Maecenatis fecit, quem Seneca Epistola CXIV
testatur librum scripsisse, cui titulus Cultus , vel de Cultu
suo fuit. Seneca ex eo quasdam particulas et commata se-
lecta producit, ut iis exemplis novitatem vel adfectationem
in oratione Maecenatis ostendat3 quae Lipsius, quum non
cohaererent, distinxit , et versiculos esse ex longiore uno
carmine decerptos putavit. Andreas Rivinus in Disput. altera
de Μαι-επακ, ut bono cive , 5 15, adsentit Lipsio, carmen
fuisse Maecenatis Cultum , et praeterea persuadet sibi, titu-
lum eum non alium cultum notavisse, quam Hortorum,
quos Maecenas in Exquiliis instituerit , repurgata a multis
sordibus ea regione, quae antea sepulcris servorum et mise-
rorum destinata fuerat , ut praedicat HoratiuS, Serm. 1, 8, 7
seqq. Hortos eos non modo arboribus floribusque, sed et
aedificiis, proesertim turri altissima, effosso in profundum
alveo et ducto amne a se excultos, et ad omnem visus et
prospectus , aliorumque sensuum voluptatem exornatos ,
Rivinus existimat, Moecenatem in Cultu suo descripsisse ,
ejusque descriptionis vestigia in ipsis versiculis a Seneca pro·
ductis, sed paullum a se mutatis, reperit. Certum eidem

