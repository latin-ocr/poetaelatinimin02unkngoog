24 PROOEMIUM

cum existimatione dedisse, alioque loco (lib. V, Epist m)
in catalogo plurium oratorum fortitudinem Alcimi‚'h. e.
· vim dicendi, ad ejus nomen adludens , praedicat. Neque
alius est Latmia Alcimus Alethius, Rhetor, quem Ausonius
inter Professores Burdigalenses, carm. II, insigni elogio con-
decorat. AEtatem ejus designat Hieronymus, qui in Chro-
nicis ad A. C. 360 scribit: Alcimus et Delphidius Rheto-
res in Aquitania florentissime docent, neque Sidonius de eo
aliter, quam de pridem defuncto et se antiquiore loquitur.
Solebant autem Rhetores , eloquentiam profitentes , una poesi
studere , et lectione imitationeque poetarum exerceri. In
utraque excelluisse Alcimum ,luculente testatur Ausonius:

Palma forensis ‚ et Camenarum decus ,
Exemplar unum in literis,

Quas ant Athenis docta coluit Gracia ,
Ant Roma per Latium colit.

Atque haec ipsa laus, ei tributa ab Ausonio , Graecae Roma·-
naeque eruditionis, haud levi documento adprobat , esse
omnino hujus Alcimi carmina ‚ quae proposuimus. Quae enim
Homerum cum Virgilio , Graecos poetas cum Latinis, tam
acute scienterque contendunt , quid aliud , quam auctorem
produnt, in Graecis Romanisque literis versatissimum. Ne-
que alia duo Alcimi carmina , quae lascivius argumentum
tractant , indigna eo Rhetore putanda sunt. Minime enim
Professor-ibus eorum temporum pudori fuisse, Musam suam
subinde lusibus ejusmodi adcommodare ‚ vel solum exem·
plum Ausonii, professorum non ultimi, doceat. Et si puel.
lam , cujus dona laudat in carmine, Lesbiam nominat, suspi-
cor hoc eum more Gallorum Rhetorum fecisse , quibus
solenne boc nomen in puellis elegantibus designandis fuisse
videtur. Sic enim Marius Victor, Massiliensis Rhetor, in car·
mine ad Salmonem, v. 60:

si gravis ignotis processit Lesbia gemmis.

Hoec sufficere arbitror indicia, ad carmina, quae Alcimi

