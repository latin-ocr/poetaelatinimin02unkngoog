VITA ET ACTA MAXIMIANI. 157

adeo creditam his legatis putat, ut ad Anastasium Imper.
perferretur. Idemque sentit Fontaninus , qap. ΙΙΙ, S V,
p. 56. Sed falsi esse ea in re videntur. Nam haec legatio non
ad Anastasium, sed ad Zenonem primum directa erat,
sed Anastasio demum regnante revertebatur, nec omnino
de pace et amicitia cum Imperatore Orientis firmanda,
quod quidem epistola Theodorici vult, egit, sed tantum
de concedenda sibi regia. dignitate. Et fortasse eventus le-
gationis ejus non plane ad spem et votum Theodorici re-
sponderat. succensuisse primum Theodorico Anastasius vi-
detur , quod regium nomen inconsulto Imperatore adr-i-
puisset, et iniquius respondisse3 mox autem Theodoricum
tollere subortas contentiones, et nutantem inter utrumque
imperium concordiam confirmare, novis oratoribus missis ,
studuisse, colligere e verbis licet, quae in Excerptis Vale·
sianis porro leguntur: ιι Facta pace cum Anastasio Impe-
ratore per Festum de praesumptione regni, et omnia orna-
menta palatii, quae Odoacher Constantinopolim transmise-
rat, remittit». Ad hanc legationem per Festum peractam ι
reete Car. Sigonius (1), et Henr. Valesius (α’) epistolam
Theudorici adcommodant. Nam in illa diserte profitetur
Theodoricus ε «ι Proinde illum et illum legationis officio ad
serenissimam pietatem vestram destinavimus, ut sinceritas
pacis , quae caussis emergentibus cognoscitur esse vitiata ,
detersis contentionibus , in sua deinceps firmitate restituta
permaneat: quia pati vos non credimus inter utrasque
Respublicas, quarum semper unum corpus sub antiquis
Principibus fuisse declaratur, aliquid discordiae permanere n.

Ad hanc pacem adludens Senatus Romanus, Anastasium
Augustum adfatur verbis , quae Hormisdae literis intexuntur
apud Batonium an. 515 , S XLIV: κ Proinde , piissime Im-
perator, haec suo nomine Senatus serenitatis tuae clementia

(ι) De occident. Imp. lib. XVI , p. 269.
(a) In not. ad Exest-pta.

