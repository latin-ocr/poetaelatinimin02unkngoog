182 SPERATI PHIL. SYMP. [ΕΝ.

lat. et germ. Bremae, 1695 , in-A, c. f. caeterum ad consti·
tuendas vocum , nostro in carmine occurrentium , lectiones
multa me fateor, immo plurima , e Petr. Burmanni adnota-
tione hausisse.

Quae quarto loco sequitur, Elegia similiter 'quidem de
Philomela inscribitur, sed dissimili argumento est. Nempe
solam lusciniae , ejusque cantus et moris descriptionem vel
laudem continet. Edidit eam Pithoeus in praetermissis ‚
pag. 485 edit. Paris. et pag. 607 edit. Lugd. post eum Gol-
dastus in Eroticis et Amator. opusc. pag. 743 novissime
P. Burmann. Anthol. Lat. lib. V, num. 149, qui Goldasti
editionem ignoravit. De eo carmine Goldastus in Praefat.
κ Hujus quatuor habui scripta exemplaria : duo ex illustris-
simo S. Galli apud Helvetios Monasterio, tertium ex bi-
bliotheca Bartholontoei schobingeri JC. quartum a Petro
Roveriano , typographo Genevensi. Tria erant ἀνεπίγραφα.-
solus sanctigallensis codex, in quo Claudiani, Fortunati ,
Paulini et walafridi quaedam poemata, hujuscemodi reprae-
sentat titulum: Versus JuliSpemti de Philomela, cujus etiam
scripturam et structuram versuum per omnia sequuti sumus».
Goldastus tamen in ipsa inscriptione Elegiae nomini Iulii
Speraci literas V. C. adposuit, quod nescio qua auctoritate
fieri potuerit, si codex ipse non indicavit. In codice Bi-
bliothecae Leidensis titulum esse Burmannus refert: lna-150&
versus de Filomela. Mihi aptius visum est inscribere De
laude Philomelae. ldem Burmannus adnotavit , carmen hoc
multis in locis imitatum esse Alvarum cordubensem, mo·
nachum saeculi noni, in duobus de Philomela carminibus ,
sed mutilatis, quae exstant inter ejus Opera in tom. xl
Hispaniae Sacrae Henrici Florezii , pag. 275 et 276. Ex hac
imitatione Alvari colligas , auctorem nostri carminis satis
antiquum esse.

Quinto hujus classis loco ponere placuit Caelii Symposii
AEm‘gmata. Quum autem plura sint, quae de auctore illo ,
tum ejus carmine novi generis monenda sunt, satius puto,

