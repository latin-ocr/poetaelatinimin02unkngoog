330 DE INTERPR. AEN IGMATUM SYMPOSII.

de auctore Lactantio narrat, ad ejusque sententiae proeci-
puas rationes respondet, usum denique hujus libelli aeni-'
gmatum commendat. AEnigmatum ipsorum interpretationi
inprimis studet , et singulis perspicuam metaphrasin et
verborum explicationem subjicit3 contexti castigandi et
constituendi rationes notis criticis singularibus , seorsum
positis , et ad finem aenigmatum rejectis, exposuit. Heuman-
niana copia ita usus est clarissimus editor, ut ex illustra-
tionibus seligeret, quae ad rem suam facere videbantur,
adderet nonnulla , quae suppetebant aut animo succurre-
bant, verborum autem contextum, in quo constituendo
nimia cum audacia, et plerumque non satis feliciter, Heu-
mannus versatus erat, diligenter denuo recenseret. Nos
idem consilium in tractando Symposio sequemur, et quae
Heumannus tum in lectionibus variantibus congerendis ,
tum in adnotationibus suis et aliorum adponendis, subsidia
ad castigandum pariter et illustrandum obtulit, his salu-
briter, et cum delectu, et judicio adhibito utemur3 notas ‚
quae rem obscuriorem satis adposite et commode explica-
runt, adjecto auctoris nomine, usurpabimus3 e caeteris,
quae rei explicandae utilia videbuntur , hinc inde dispersa
congeremus, neque tamen ipsi adponere et adnotare ne-
gligemus, si qua aptiora ad probandum vel illustrandum
videbuntur. Reliquum est, ut seriem ordinesque editionum
proponamus. quibus AEnigmata Symposii vel integra ‚ vel
ex parte, vulgata sunt.

